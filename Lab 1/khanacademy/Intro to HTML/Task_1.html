<!DOCTYPE HTML>
<html>
    <head>
        <title>Challenge: Write a Poem</title>
        <meta charset="utf-8">
    </head>
    <body>
        <h1>Қыс</h1>

        <p>Ақ киімді, денелі, ақ сақалды,<br>
        Соқыр, мылқау, танымас тірі жанды.<br>
        Үсті-басы ақ қырау, түсі суық,<br>
        Басқан жері сықырлап, келіп қалды.<br>
        Дем алысы - үскірік, аяз бен қар,<br>
        Кәрі құдаң - қыс келіп, әлек салды.<br>
        Ұшпадай бөркін киген оқшырайтып,<br>
        Аязбенен қызарып ажарланды.<br>
        Бұлттай қасы жауып екі көзін,<br>
        Басын сіліксе, қар жауып, мазаңды алды.<br>
        Борандай бұрқ-сарқ етіп долданғанда,<br>
        Алты қанат ақ орда үй шайқалды.<br>
        Әуес көріп жүгірген жас балалар,<br>
        Беті-қолы домбығып, үсік шалды.<br>
        Шидем мен тон қабаттап киген малшы<br>
        Бет қарауға шыдамай теріс айналды.<br>
        Қар тепкенге қажымас қайран жылқы<br>
        Титығы құруына аз-ақ қалды.<br>
        Қыспен бірге тұмсығын салды қасқыр,<br>
        Малшыларым, қор қылма итке малды.<br>
        Соныға малды жайып, күзетіңдер,<br>
        Ұйқы өлтірмес, қайрат қыл, бұз қамалды!<br>
        Ит жегенше Қондыбай, Қанай жесін,<br>
        Құр жібер мына антұрған кәрі шалды.
        </p>
    </body>
</html>